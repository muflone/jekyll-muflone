---
layout: article
title: Preparazione del sistema
slug: preparazione-del-sistema
category: italian
tags:
  - arch linux
  - documentation
summary: Installare Arch Linux su Lenovo IdeaPad G50-70 con UEFI e Secure Boot (parte 1 - Preparazione del sistema)
keywords: arch, linux, lenovo, ideapad, g50-70, uefi, secure boot, hybrid, boot, hashtool
order: 1201
date: 2015-06-08T00:00:00Z
---

# Disattivazione di Avvio rapido / Hybrid Boot

Prima di procedere all'installazione di Arch Linux è importante che si disabiliti
la funzione di avvio rapido (Hybrid Boot) di Windows 8.1 altrimenti i dati del
sistema Windows potrebbero venire corrotti.

{: .center }
![](/resources/articles/arch-g50-70/windows/comportamento-pulsante-spegnimento.png)

Accedendo al Pannello di controllo di Windows e ricercando **comportamento
pulsanti** è possibile raggiungere la schermata di configurazione delle
impostazioni di spegnimento del sistema.

{: .center }
![](/resources/articles/arch-g50-70/windows/disattivazione-avvio-rapido.png)

Basterà togliere la spunta in fondo su **Attiva avvio rapido (scelta consigliata)**.
Se l'impostazione dovesse risultare bloccata cliccare il collemento in alto
**Modifica le impostazioni attualmente non disponibili**.

-----

# Preparazione di Arch Linux su USB

Per installare Arch Linux è necessario utilizzare un pendrive USB da almeno 1 GiB
opportunamento preparato. **Attenzione** poiché tutti i dati nel dispositivo USB
verranno irrimediabilmente cancellati.

Scaricare innanzitutto l'immagine ISO di installazione di Arch Linux dal sito
[Arch Linux] (ad oggi si tratta del file archlinux-2015.06.01-dual.iso).
Scaricare anche lo strumento Rufus dal sito [Rufus].
Va bene anche la versione portable (ad oggi si tratta di rufus-2.2p.exe), che
funziona su Windows anche senza installazione.

{: .center }
![](/resources/articles/arch-g50-70/rufus/rufus.png)

Inserire un dispositivo USB da almeno 1 GiB, avviare quindi Rufus, cliccare
l'icona del lettore CD, scegliere il file ISO di Arch Linux scaricato in
precedenza e avviare la scrittura del file ISO nel pendrive cliccando su **Avvia**.

{: .center }
![](/resources/articles/arch-g50-70/rufus/rufus-conferma.png)

Confermare la totale cancellazione di tutti i dati nel dispositivo USB e
attendere il completamento della scrittura.

-----

# Avviare il sistema tramite USB

{: .center }
![](/resources/articles/arch-g50-70/lenovo-laptop-g50-70-sx.png)

Spegnere (non riavviare) il sistema e una volta spento premere il pulsante
**OneKey** posto sul lato sinistro del computer.

{: .center }
![](/resources/articles/arch-g50-70/novo-button-menu.png)

Dal menu che sarà mostrato scegliere la voce **Boot Menu**, confermare con invio,
nella schermata del Boot Manager scegliere l'avvio da **EFI USB Device (Generic
USB Storage)** o una voce similare che parli di USB e confermare con invio.

-----

# Firmare i kernel con HashTool

Poiché in questa configurazione è attivo il [Secure Boot] è necessario firmare
tutti i sistemi operativi che si desidera eseguire,

{: .center }
![](/resources/articles/arch-g50-70/hashtool/hashtool-1.png)

Verrà immediatamente presentato un messaggio di errore riguardo il file
**loader.efi** che non risulta firmato. Confermare con OK per accedere a
**HashTool**, lo strumento che consente di firmare i sistemi operativi da avviare.

La procedura è semplice e richiede la firma dei file **loader.efi** (il programma
di avvio da USB di Arch Linux) e **vmlinuz** (il kernel Linux avviato da USB
per l'installazione di Arch Linux).

Questa procedura di firma è detta **Enrolling** e tramite HashTool consente di
calcolare un valore detto Hash ed aggiungerlo al database delle chiavi macchina
(MOK = Machine Owner Keys) autorizzate.

{: .center }
![](/resources/articles/arch-g50-70/hashtool/hashtool-2.png)

Selezionando **Enroll Hash** si procede a firmare i due file necessari.

{: .center }
![](/resources/articles/arch-g50-70/hashtool/hashtool-3.png)

Scegliere inizialmente il file **loader.efi** nella directory \EFI.

{: .center }
![](/resources/articles/arch-g50-70/hashtool/hashtool-4.png)

Confermare con Yes la firma del file selezionato.

{: .center }
![](/resources/articles/arch-g50-70/hashtool/hashtool-5.png)

Firmare successivamente il file **vmlinuz** nella directory \arch\boot\x86_64

{: .center }
![](/resources/articles/arch-g50-70/hashtool/hashtool-6.png)

Confermare la firma di questo secondo file e al termine uscire da HashTool
scegliendo l'opzione **Exit**.

{: .center }
![](/resources/articles/arch-g50-70/arch-linux-efi-menu.png)

Dopo alcuni secondi sarà mostrato il menu di avvio dell'immagine di installazione
di Arch Linux, scegliere la prima voce **Arch Linux archiso x86_64 UEFI USB** e
avviare con invio.

Se venissero mostrati errori riguardo software non firmati, assicurarsi di
aver firmato entrambi i file loader.efi e vmlinuz.

Effettuata questa operazione sarà avviata la procedura di installazione di
Arch Linux, consultare la guida [Installation guide] per ulteriori informazioni
sul processo di installazione.

Sin dal primo avvio dell'installazione di Arch Linux sarà automaticamente
utilizzata la tastiera in lingua americana (<kbd>Maiusc</kbd>+<kbd>2</kbd>
rappresenterà la @ anziché le virgolette "). Se si desidera impostare sin da
subito la tastiera italiana eseguire il comando **loadkeys it** .

    root@archiso ~ # loadkeys it

{: target="_blank" .external }
[Arch Linux]: https://www.archlinux.org/download/

{: target="_blank" .external }
[Rufus]: https://rufus.akeo.ie/

{: target="_blank" .external }
[UEFI]: https://en.wikipedia.org/wiki/Unified_Extensible_Firmware_Interface

{: target="_blank" .external }
[Secure Boot]: https://msdn.microsoft.com/it-it/library/hh824987.aspx

{: target="_blank" .external }
[Installation guide]: https://wiki.archlinux.org/index.php/Installation_guide
